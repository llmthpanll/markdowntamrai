<div align="center">
<h1>Network</h1>
</div>

<div align="center">

|Teaching Director (TD) | Teaching Assistant (TA) |
|-------|------|
| P' ไหม | P' โอ็ต |
| P' ปัน | P' ฟิวส์ |

</div>

### Network 
คืออุปกรณ์ 2 อย่างขึ้นไปทำการเชื่อมต่อกัน โดยสามารถติดต่อสื่อสารกันและแลกเปลี่ยนข้อมูลกันได้ เช่น โทรศัพท์ 2 เครื่อง ส่งข้อมูลหากันได้

### Internet
คือ Network of Networks การนำเครือข่ายย่อย ๆ หลาย ๆ เครือข่ายมาเชื่อมต่อกัน เพื่อทำให้เกิดการติดต่อสื่อสารขนาดใหญ่ขึ้น

### Internet Service Provider  (ISP)
คือผู้ให้บริการอินเทอร์เน็ต ทำหน้าที่คือให้ลูกค้าสามารถเชื่อต่ออินเทอร์เน็ตได้ เปรียบเสมือนกับเป็นประตูการเชื่อมต่อที่ลูกค้าต้องผ่านเพื่อออกไปใช้งานอินเทอร์เน็ต

### Network Device
ในการเชื่อมต่อกันของระบบ Network จากจุดหนึ่งไปยังอีกจุดหนึ่ง จำเป็นที่จะต้องมีอุปกรณ์ที่จำเป็นและเหมาะสมต่อการใช้งานเพื่อทำให้การเชื่อมต่อของระบบออกมาถูกต้องตามการใช้งาน ซึ่งในเบื้องลึกจะมีอุปกรณ์ให้ใช้งานหลากหลาย โดยอุปกรณ์จะแบ่งออกเป็น 3 แบบหลัก ๆ คือ

-   **Host (End System)** เป็นอุปกรณ์ที่เชื่อมต่อกับอินเทอร์เน็ตแล้วใช้งานได้ เช่น คอมพิวเตอร์ สมาร์ทโฟน
    
-   **Communication Link** เป็นสื่อกลางการเชื่อมต่อ มีทั้งแบบมีสายและไร้สาย
    
-   **Packet Switch** เป็นสิ่งที่เป็นแกนหลักของการเชื่อมต่อเครือข่ายหรืออินเทอร์เน็ตเช่น Switch Router
    

### Network Structure

-   **Network Edge** เป็นระบบที่มี Host อยู่ โดยอาจจะเป็นผู้ใช้งานหรือผู้ใช้บริการก็ได้
    
-   **Network Core** เป็นระบบที่ส่งข้อมูลจากต้นทางไปยังปลายทาง โดยอุปกรณ์ที่ทำหน้าที่นี้คือ Router
    
-   **Access Link** เป็นรูปแบบการเข้าถึงเครือข่าย อาจจะเป็นแบบมีสายหรือไร้สายก็ได้

### Protocol
แปลว่ามาตรฐาน มันคือมาตรฐานการส่งข้อมูล ข้อตกลง หรือ ขั้นตอนในการแลกเปลี่ยนข้อมูลระหว่าง Hosts ให้ Hosts มีความเข้าใจที่ตรงกันเพื่อให้สื่อสารกันได้

  

Protocol แบ่งได้สามประเภทตามการใช้งาน ดังนี้

- Communication Protocol (โปรโตคอลด้านการสื่อสาร) : ใช้ในการแลกเปลี่ยนข้อมูลขั้นพื้นฐาน เช่น TCP/IP และ HTTP

- Management Protocol (โปรโตคอลด้านการจัดการ) : มีหน้าที่ดูแลรักษา และบริหารเครือข่ายผ่านโปรโตคอล เช่น ICMP และ SNMP

- Security Protocol (โปรโตคอลด้านความปลอดภัย) : ช่วยปกป้องข้อมูลจากการถูกโจมตีจากอาชญากรไซเบอร์ เช่น HTTPS, SFTP และ SSL

  
  
  

### HTTP vs HTTPS

  

- **HTTP** ย่อมาจากคำว่า Hyper Text Transfer Protocol โปรโตคอลตัวนี้น่าจะเป็นที่รู้จักกันดี เพราะมันมักถูกอ้างถึงเสมอเหมือนพูดถึงโปรโตคอลของระบบอินเทอร์เน็ต มันทำหน้าที่ในการอนุญาตให้เบราว์เซอร์(Client) และเซิร์ฟเวอร์(Server) สามารถสื่อสารกันได้

- **HTTPS** มีการทำงานเหมือนกับ HTTP เลยแต่เพิ่มเติม ความปลอดภัย เพราะ ตัว S ในชื่อนั้นย่อมาจาก Secure ที่แปลว่าความปลอดภัยนั่นเอง โดยมันจะเอาข้อมูลของHTTP มาเข้ารหัสเพื่อให้ไม่สามารถอ่านข้อมูลออกนั่นเอง

  

![enter image description here](https://cdn.discordapp.com/attachments/962393643988164628/1033043245481087056/unknown.png)

  
  
  

### TCP/IP Model & OSi model

  

- TCP/IP กฏหรือข้อกำหนดเบื้องต้นที่ทำให้คอมพิวเตอร์สามารถสื่อสารระหว่างกันได้บน network ทั้งสองตัวนี้แยกออกจากกันแต่ทำงานร่วมกัน เรียกว่าชุดโปรโตคอลอินเตอร์เน็ต หรือ Internet Protocol Suite

โดยมี 4 หรือ 5 Layer ประกอบไปด้วย

- Application ex. HTTP, SMTP, FTP, DHCP

- Transport ex. TCP, UDP

- Internet ex. IP

- Data-Link บางตำราอาจกล่าวว่ารวมอยู่ใน Network Interface or Physical

- Physical

- OSI เป็น Internet Protocol Suite ที่พัฒนาต่อมาโดยมี TCP/IP model เป็นพื้นฐาน จะมีความละเอียดมากขึ้น โดยมีถึง 7 Layer ประกอบไปด้วย

- Application

- Presentation

- Session

- Transport

- Network

- Data-Link

- Physical

  

![enter image description here](https://cdn.discordapp.com/attachments/962393643988164628/1033043245992771614/unknown.png)

  

![enter image description here](https://cdn.discordapp.com/attachments/962393643988164628/1033043246659670056/unknown.png)

  
  
  

### TCP & UDP

  

- **TCP** ทำหน้าที่ควบคุมการรับส่งข้อมูลระหว่างผู้ส่งกับผู้รับ เพื่อใช้แลกเปลี่ยนข้อมูลระหว่างกัน โดยมีการตรวจสอบให้แน่ใจว่าทุกแพ็กเก็ตที่จัดส่งไปยังปลายทางนั้นเป็นไปตามลำดับที่ถูกต้องตามที่ต้นทางส่งออกมา ด้วยการสร้างการเชื่อมต่อระหว่างสองฝั่ง ทั้งผู้ส่งและผู้รับ ดังนั้นข้อมูลที่แลกเปลี่ยนกันจะมีความน่าเชื่อถือสูงและประกันความถูกต้อง เหมาะสำหรับ การส่งข้อมูลที่เน้นความถูกต้อง เช่น Email เป็นต้น

- **UDP** ทำหน้าที่คล้ายกับ TCP เลยแต่ไม่มีการตรวจสอบ ไม่มีการเชื่อมต่อระหว่างต้นทางและปลายทาง รวมถึงไม่รับประกันความถูกต้องหรือข้อมูลเสียหาย อีด้วยย แต่ข้อดีของมันคือ มันจะเร็วส่งข้อมูลเร็วมาก เพราะไม่มีการกระทำข้างต้น เหมาะสำหรับ การส่งข้อมูลที่เน้นความเร็วแต่ไม่เน้นความถูกต้อง เช่น LiveStream, Game

  

![enter image description here](https://cdn.discordapp.com/attachments/962393643988164628/1033043247150407700/unknown.png)

  
  
  
  
  
  
  
  
  

### Internet protocol (IP)
เป็น Protocol ที่ใช้กำหนดตำแหน่งของ Host ทำให้สามารถส่งข้อมูลไปยังเครื่องปลายทาง(terminal)ได้

  

- IPv4 คือ IP รุ่นเก่าประกอบไปด้วยชุดตัวเลขทั้งหมด 32 bits

เช่น 192.168.10.1 เป็นต้น

- IPv6 คือ IP ถูกพัฒนาขึ้นมาใหม่ เพราะ IPv4 นั้นไม่เพียงพอต่อการใช้งานอีกต่อไป

ประกอบไปด้วยชุดตัวเลขทั้งหมด 128 bits

เช่น 3fee:085b:1f1f:0000:0000:0000:00a9:1234 เป็นต้น

  

![enter image description here](https://cdn.discordapp.com/attachments/962393643988164628/1033043247540469841/unknown.png)

  
  
  
  

### Encapsulation
 แปลว่าการห่อหุ้ม มันคือการห่อหุ้มข้อมูลด้วย Protocol ในแต่ละ Layer นั้นเอง อธิบายได้ดังภาพ

  

![enter image description here](https://cdn.discordapp.com/attachments/962393643988164628/1033043245044871228/unknown.png)

  

- **Application Layer** จะสร้าง Data โดยทำการห่อหุ้ม Message ด้วยProtocol ในApplication Layer แล้วแปะหัวว่าเป็นDataสำหรับส่งข้อมูลอะไร เช่น แปะ Protocol HTTP จะส่งข้อมูล HTML นั้นเอง

  

- **Transport Layer** จะทำการห่อหุ้มตัวData ด้วย Protocol ใน Transport Layer แล้วแปะหัวว่าจะควบคุมการส่งด้วยวิธีใด แล้วเรียกมันว่า Segment เช่น แปะ Protocol UDP ก็จะส่งข้อมูลในรูปแบบ UDP นั้นเอง

  

- **Internet** หรือ **Network Layer** จะทำการห่อหุ้ม Segment ต่อจาก Transport Layer ด้วย Protocol ใน Network Layer เพื่อบ่งบอกว่าเราจะส่งข้อมูลไปปลายทางยังไง แล้วเรียกมันว่า Packet เช่น แปะ Protocol IP ก็จะส่งข้อมูลไปยัง IP address ปลายทางนั้นเอง

  

- **Data-Link Layer** จะทำการห่อหุ้ม Packet อีกรอบบ ด้วย Protocol ใน Network Layer เพื่อบ่งบอกว่าข้อมูลจะเดินไปทางไหน ผ่านอุปกรณ์​ที่ใกล้ที่สุด แล้วเรียกมันว่า Frame เช่น การเปะ MAC Address ของอุปกรณ์ที่ใกล้ที่สุดก็จะทำให้มันเดินทางไป อุปกรณืใกล้ที่สุดที่มี MAC Address ตามที่เราระบุนั้นเอง

